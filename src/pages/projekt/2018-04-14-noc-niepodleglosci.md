---
templateKey: projekt-post
title: Noc Niepodległości
date: 2017-01-04T15:04:10.000Z
thumbnail: /img/background.jpg
description: Zapraszamy do wspólnej zabawy z okazji Święta Niepodległości!
tags:
  - Noc Niepodległosci
  - Świeto
---
## **Pragniemy aby w tę noc podobnie jak w Sylwestra, gdy zaczynamy świętować Nowy Rok, rozpocząć obchodzenie Święta Niepodległości. Chcemy skorzystać z tego, że możemy trochę mocniej zaimprezować gdyż 11 listopada jest dniem ustawowo wolnym od pracy.**

Nasze święto jest totalnie wyluzowane i dalekie od oficjalnej spiny. Chcemy odwoływać się do zupełnie naturalnego poczucia dumy i chęci okazania swojego przywiązania do naszego kraju. Przy czym warto podkreślać, iż można to czynić w sposób radosny, otwarty, wolny od agresji, bazujący na naszych wspaniałych cechach; poczuciu humoru i słowiańskiej skłonności do uciech i zabaw.

Nasza akcja nastawiona jest na wciągnięcie do wspólnej zabawy możliwie jak największej liczby Polaków i wszystkich, którzy wspólnie z nami chcieliby obchodzić Nasze Święto.

**Noc Niepodległości z 10 na 11 listopada ma być ogólnopolską, powszechną imprezą z okazji Święta Niepodległości.**

**Chcemy pokazać, że ludzie pogodni, wyluzowani mogą być najzwyczajniej w świecie dumni z tego, że pochodzą z Kraju nad Wisłą, a imprezowanie może być jedną z narodowych cnót sprzyjających integracji i budowaniu wspólnoty.**

Pragniemy aby Święto Niepodległości kojarzyło się z dumą, aby patriotyzm nabrał nowego znaczenia, a młodzi Polacy chcieli świętować to, że żyją w wolnej, nowoczesnej Ojczyźnie

Skłonność do zabaw jest jedną z naszych najfajniejszych cech narodowych, którą warto celebrować, pielęgnować i szukać sposobności dla jej utrwalenia

## **Inicjatywy**

Jednym z najpopularniejszych i najbardziej naturalnych sposobów świętowania jest zabawa, a jak się bawić to nie indywidualnie, parafrazując słowa piosenki Jeremiego Przybory, wespół w zespół! Dlatego zachęcamy polskie zespoły i wykonawców, żeby w tę noc rozkręcali ogólnopolską imprezę.

W klubach, restauracjach, mieszkaniach zorganizujmy imprezy, spotkania, domówki z okazji Nocy Niepodległości.

Do akcji wciągamy kina, opery, filharmonie (polski repertuar) muzea i inne ośrodki kulturalne.

Wspólnym elementem ubioru uczestników niech będzie biało-czerwony detal; wstążka, kotylion, itp.

**W trakcie imprez podstawę diety stanowi „Patriotka” – biało-czerwone ciastko (np. czerwona galaretka z bitą śmietaną) i pijemy biało-czerwone napoje.**

W tę Noc gramy głównie polską muzykę.

Centralna impreza odbędzie się w tym roku w jednym z warszawskich klubów, poprzedzi ją koncert polskich wykonawców. Chcemy aby było to rokrocznie inne miejsce. W zeszłym roku imprezowaliśmy w Sopocie.

W trakcie centralnej imprezy nastąpi ogłoszenie zwycięzców konkursu na „Patriotkę” – biało-czerwone ciastko.

**Jesteśmy głęboko przekonani, że Noc Niepodległości stanie się jednym z najważniejszych imprezowych świąt w kalendarzu, dorównującym popularnością Andrzejkom czy Nocy Świętojańskiej. Sylwestra na razie chyba nie przebijemy ale mamy podobnie jak i on jeden mega atut: następny dzień jest ustawowo wolny od pracy!**

## Hulaj dusza!

[**www.nocniepodleglosci.pl**](http://nocniepodleglosci.pl)
