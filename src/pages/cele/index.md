---
templateKey: cele-page
title: Cele
thumbnail: /img/background.jpg
description: >-
  Celem Fundacji jest popieranie wszechstronnego rozwoju społeczeństwa
  polskiego, a zwłaszcza działalności społecznej, informacyjnej, kulturalnej,
  naukowej i oświatowej na rzecz rozwoju rynku, demokracji i społeczeństwa
  obywatelskiego w Polsce oraz zbliżenia narodów i państw Europy Środkowej i
  Wschodniej.
---
**Celem Fundacji jest popieranie wszechstronnego rozwoju społeczeństwa polskiego, a zwłaszcza działalności społecznej, informacyjnej, kulturalnej, naukowej i oświatowej na rzecz rozwoju rynku, demokracji i społeczeństwa obywatelskiego w Polsce oraz zbliżenia narodów i państw Europy Środkowej i Wschodniej.**

Fundacja realizuje cele statutowe podejmując i organizując (we własnym zakresie oraz wspierając finansowo, rzeczowo lub organizacyjnie inne organizacje i instytucje prowadzące):

* działania służące upowszechnieniu zasad demokratycznego państwa prawa, 
* przejrzystości w życiu publicznym, 
* społecznej kontroli nad instytucjami zaufania publicznego oraz przeciwdziałania patologiom życia publicznego i społecznego,działania na rzecz ochrony praw i swobód obywatelskich,
* dostępu obywateli do informacji, 
* pomocy prawnej i wymiaru sprawiedliwości oraz propagowania postaw obywatelskiej aktywności i odpowiedzialności, 
* działania wspomagające rozwój społeczności lokalnych, 
* samorządnych wspólnot, organizacji pozarządowych i innych instytucji działających na rzecz dobra publicznego w różnych dziedzinach życia społecznego (m.in.: edukacja, nauka, kultura, informacja,* integracja europejska, ochrona środowiska, ochrona zdrowia, przedsiębiorczość, pomoc społeczna, charytatywna i humanitarna), 
* działania służące wyrównywaniu szans grup słabszych lub zagrożonych społecznym wykluczeniem (m.in. dzieci i młodzieży ze środowisk patologicznych lub terenów zaniedbanych gospodarczo, społecznie, kulturowo), 
* współpracę międzynarodową na rzecz rozwoju demokracji, rynku, edukacji, nauki, kultury, wymiany informacji, ochrony środowiska i zdrowia, pomocy społecznej i humanitarnej, ze szczególnym uwzględnieniem współpracy w regionie Europy Środkowej i Wschodniej,
* programy badawcze, informacyjne i wydawnicze służące zdobywaniu i upowszechnianiu wiedzy na temat zjawisk społecznych, ekonomicznych, politycznych, programy stypendialne i szkoleniowe dla młodzieży szkolnej i akademickiej, wolontariuszy oraz specjalistów różnych dziedzin,
* działania wspierające środowiska naukowców i zespołów badawczych, pracujących w tych obszarach nauki, które posiadają znaczenie dla rozwoju cywilizacyjnego, kulturowego i gospodarczego Polski oraz jej międzynarodowego prestiżu, 
* działania wspierające transfer polskich osiągnięć naukowych do praktyki gospodarczej działania wspierające inicjatywy inwestycyjne, służące nauce w Polsce Oprócz realizacji inicjowanych przez siebie przedsięwzięć, 
* Fundacja współdziała z innymi instytucjami, organizacjami i osobami dla osiągania wspólnych celów statutowych. Współdziałanie to może mieć charakter wsparcia organizacyjnego, częściowego lub całkowitego finansowania przedsięwzięcia albo pomocy w uzyskaniu niezbędnych funduszy z innych źródeł.

Fundacja realizuje cele statutowe także poprzez członkostwo w organizacjach zrzeszających fundacje polskie i zagraniczne, o celach statutowych zbieżnych lub tożsamych z celem Fundacji.

W ramach realizacji celów statutowych Fundacja może inicjować postępowania i przystępować do postępowań toczących się przed organami wymiaru sprawiedliwości oraz organami administracji publicznej w charakterze organizacji społecznej w sposób i na zasadach określonych w obowiązujących przepisach prawa.
